# Revolverinstructie

Een revolver is een handvuurwapen dat met één hand bediend kan worden. In tegenstelling tot een pistool, beschikt een revolver over een ronddraaiende trommel waarin de patronen afzonderlijk worden geplaatst. Bij elk schot draait de trommel door, waardoor een nieuwe patroon voor de loop komt. Revolvers zijn betrouwbaar, eenvoudig te bedienen en hebben geen losse patroonhouder. Door hun compacte formaat en korte loop zijn ze wendbaar, waardoor er extra opgelet dient te worden dat de loop zicht altijd in een veilige richting bevind.

!!! Danger "Let op: De volgende handelingen vormen een AANVULLING op de [algemene veiligheidsregels](../veiligheid/veiligheid-op-de-baan.md), die hier verder niet besproken worden maar altijd gevolgd moeten worden."

## Voorbereiding

- Zorg dat er een kaart in de houder zit en dat deze naar achteren is getransporteerd.
- [Ga in de juiste schietstand staan en gebruik de juiste schiettechniek](schiettechniek-en-houding.md).

## Gereedmaken van het revolver

Het revolver is standaard voorzien van een oranje veiligheidskoord dat door de loop en kamer loopt, zodat zichtbaar is dat het wapen ongeladen is. Wanneer er niet geschoten wordt, moet de trommel van het pistool altijd open staan.

Omdat de trommel meestal 6 kamers heeft en er maar 5 schoten op een kaart gelost worden dient er 1 kamer leeg gelaten te worden.

Pak het revolver met je rechterhand en open de trommel met het schuifje aan de linkerkant van het pistool. Verwijder daarna het oranje veiligheidskoord en leg het wapen neer met de loop richting de kogelvanger.

## Laden van het revolver

1. Neem vijf kogels uit de verpakking en leg deze voor je neer.
2. Druk de trommelvergrendeling in (meestal aan de linkerkant van het wapen) en klap de trommel naar buiten.
3. Pak het revolver met je rechterhand vul de trommel met vijf patronen.
4. Sluit de trommel totdat deze vastklikt en zorg hierbij dat de lege kamer boven aan zit.

Het wapen is nu geladen, maar pas vuurklaar als de haan handmatig gespannen wordt (bij single action) of wanneer de trekker volledig wordt overgehaald (bij double action). Het is bij double action echter ook zeer aan te raden om de haan handmatig te spannen om een hoge trekkerdruk te vermijden. 

## Schieten

1. Houd je wapen richting doel en span de haan met je duim (eventueel met hulp van je linkerhand)
2. Breng je arm verder omhoog zodat het wapen op gelijke hoogte is met het doel.
3. Haal langzaam de trekker over.
4. Herhaal bovenstaande stappen tot alle munitie verschoten is

## Herladen

Bij een revolver is er geen indicatie of alle munitie verschoten is. Het is dus extra belangrijk om mee te tellen en te controleren of alle munitie inderdaad verschoten is voordat er andere handelingen gedaan worden.

1. Open de trommel opnieuw
2. Houd het wapen schuin omhoog met de loop naar voren.
3. Druk de uitwerperstang in om de lege hulzen uit te werpen.
4. Controleer visueel of alle kamers leeg zijn.
5. Herhaal het laadproces indien gewenst.

## Ontladen tijdens het schieten

1. Houd het wapen op het doel gericht.
2. Open de trommel en verwijder eventueel aanwezige patronen of hulzen.
3. Leg het wapen met geopende trommel neer, met de loop richting kogelvanger.

## Handelen bij weigeraar of andere storing

Een weigeraar is een situatie waarin het pistool niet afgaat nadat de trekker is overgehaald.

1. Houd het wapen op het doel gericht en wacht minimaal 30 seconden.
2. Open de trommel en controleer of de patroon geraakt is
3. Vervang het patroon indien nodig.
4. Sluit de trommel in de juiste positie. De meeste revolvers zijn **linksdraaiend** en bij het spannen van de haan zal de trommel één positie naar **links** draaien en zal bij het vuren dus het patroon **rechts** van het patroon dat eerst bovenaan zat verschoten worden.
5. Probeer opnieuw te schieten.

**Bij niet op te lossen storing, overleg met VVF’er. Houd je wapen hierbij ALTIJD richting doel en verlaat NOOIT je schietpunt met een geladen wapen.**

## Opruimen

1. Zorg dat het revolver ongeladen is en de trommel leeg.
2. Open de trommel van het revolver en plaats het oranje veiligheidskoord zodat deze volledig door het wapen heen loopt (dus door loop)
3. Toon het open wapen aan de VVFer 
4. Ruim alle hulzen, wissel het plankje en laat je schietplek netjes achter.
5. Loop met de loop naar beneden naar de wapenuitgifte om het wapen in te leveren.
