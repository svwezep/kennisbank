**Bij Schietvereniging Wezep mag enkel met .22 kleinkaliber geschoten worden**. 

Een .22 patroon bestaat uit een messing huls, gevuld met kruit en afgesloten met een kleine kogelkop. In de opstaande rand aan de onderzijde van de huls bevindt zich het slagsas, dat ontbrandt door een klap van de hamer van het wapen. Hierdoor wordt het kruit aangestoken en ontstaat er een plotselinge gasdruk die de kogel met hoge snelheid uit de loop duwt.

De .22 patroon is een zogeheten randvuurpatroon. In tegenstelling tot de meer gangbare centraalvuurpatronen, waarbij het slaghoedje in het midden van de huls zit, wordt bij .22 munitie de rand geraakt om de ontsteking te veroorzaken. 

!!! danger 
    Hoewel .22 munitie vaak wordt gezien als “lichter” of “veiliger” dan andere kalibers, is het nog steeds net zo gevaarlijk of dodelijk als grotere kalibers.
    
