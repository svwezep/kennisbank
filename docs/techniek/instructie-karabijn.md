# Karabijn (semiautomatisch)

**Er zijn ook grendelkarabijnen (niet semiautomatisch), welke qua werking meer lijken op een geweer. Zie voor instructies voor grendelkarabijn de pagina [instructie gebruik geweer](instructie-geweer.md)**

Een karabijn is een schoudervuurwapen met een relatief korte loop, ontworpen voor precisie op korte tot middellange afstand. De meeste moderne karabijnen zijn halfautomatisch: na elk schot wordt automatisch een nieuwe patroon in de kamer gebracht, zodat het wapen direct klaar is voor het volgende schot zolang er munitie in het magazijn zit. 

!!! Danger "Let op: De volgende handelingen vormen een AANVULLING op de [algemene veiligheidsregels](../veiligheid/veiligheid-op-de-baan.md), die hier verder niet besproken worden maar altijd gevolgd moeten worden."

## Voorbereiding

- Kies bij een semiautomatische karabijn een schietpunt tussen de schotten. Deze werpen namelijk gloeiend hete hulzen aan de rechterkant uit, en de schotten voorkomen dat een buurman of buurvrouw een huls in de nek krijgt. Bij een grendelkarabijn is dit niet nodig.
- Zorg dat er een kaart in de houder zit en dat deze naar achteren is getransporteerd.
- [Ga in de juiste schietstand staan en gebruik de juiste schiettechniek](schiettechniek-en-houding.md).

## Gereedmaken van het semiautomatische karabijn

Het karabijn is standaard voorzien van een oranje veiligheidskoord dat door de loop en kamer loopt, zodat zichtbaar is dat het wapen ongeladen is. 

Leg het karabijn met de loop richting het doel voor je neer en kantel het linksom zodat de laadhendel naar boven wijst. Trek deze naar achteren en verwijder daarna het oranje veiligheidskoord. Laat de laadhendel weer rustig naar voren schuiven. 

**In tegenstelling tot een pistool, zal de grendel niet naar achter blijven staan en kan er dus zonder koort niet gezien worden of het wapen ontladen is.**

## Vullen van de patroonhouder

1. Neem vijf kogels uit de verpakking en leg deze voor je neer.
2. Pak de patroonhouder met je rechterhand en druk met je duim de veergeleider naar beneden.
3. Plaats met je linkerhand de vijf patronen in de houder.

## Laden van het vuurwapen

1. Duw het magazijn in het pistool totdat het vastklikt.
2. Trek met je hand de laadhendel naar achteren en laat deze los. Er zal nu een patroon vanuit het magazijn in de kamer geleid worden.
3. Het karabijn is nu geladen en klaar om te schieten.

## Schieten

1. Pak het wapen op met je vinger langs de trekkerbeugel of hoger, dus nog geen vinger bij de trekker en breng het vizier op gelijke hoogte is met het doel.
2. Steun de karabijn goed tegen je schouder en houd beide handen op het wapen.
3. Haal langzaam de trekker over.

Bij het vuren:

- De slagpin slaat op het patroon, dat daardoor ontbrandt.
- De gasdruk drijft de kogel door de loop. Door de trekken en velden krijgt de kogel een draaiende beweging, wat zorgt voor stabiliteit.
- De laadhendel beweegt naar achteren, werpt de huls uit en komt weer naar voren met een nieuwe patroon.

Het karabijn is direct weer klaar om te vuren.

## Herladen

Bij een karabijn is er geen indicatie of alle munitie verschoten is. Het is dus extra belangrijk om mee te tellen en te controleren of alle munitie inderdaad verschoten is voordat er andere handelingen gedaan worden.

1. Leg het wapen voor je neer (Leg het wapen neer op een schone ondergrond — zorg dat er geen (lege) hulzen onder liggen.)
2. Druk met je duim op de magazijn ontgrendeling (meestal naast het magazijn).
3. Verwijder het magazijn
4. Herhaal de laadprocedure indien gewenst.

## Ontladen tijdens het schieten

1. Leg het wapen voor je neer met de loop richting het doel.

2. Verwijder het magazijn
   
   > GEVAAR: Er bevindt zich nog een patroon in de kamer en het wapen is nog steeds vuurklaar!

3. Trek de laadhendel volledig naar achteren zodat het patroon uitgeworpen wordt.

## Handelen bij weigeraar of andere storing

Een weigeraar is een situatie waarin het pistool niet afgaat nadat de trekker is overgehaald.

1. Houd het wapen op het doel gericht en wacht minimaal 30 seconden.
2. Trek voorzichtig de slede naar achteren om het patroon te verwijderen.
3. Controleer de patroon en vervang indien nodig.
4. Probeer opnieuw te schieten.

**Bij niet op te lossen storing, overleg met VVF’er. Houd je wapen hierbij ALTIJD richting doel en verlaat NOOIT je schietpunt met een geladen wapen.**

## Opruimen

1. Zorg dat het pistool ongeladen is en de kamer leeg.
2. Open de slede van het pistool en plaats het oranje veiligheidskoord zodat deze volledig door het wapen heen loopt (dus door loop en kamer)
3. Toon het open wapen en lege magazijn aan de VVFer 
4. Ruim alle hulzen, wissel het plankje en laat je schietplek netjes achter.
5. Loop met de loop naar beneden naar de wapenuitgifte om het wapen in te leveren.
