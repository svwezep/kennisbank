# Pistoolinstructie

Een pistool is een handvuurwapen dat met één hand bediend kan worden. Het betreft doorgaans een halfautomatisch wapen, wat betekent dat na elk schot automatisch een nieuwe patroon in de kamer wordt gebracht. Hierdoor is het wapen direct klaar voor het volgende schot, zolang er munitie in de patroonhouder zit. Dankzij hun compacte formaat en lichte gewicht zijn pistolen wendbaar, maar ook gevaarlijk bij onjuist gebruik. Door de korte loop van een pistool, in tegenstelling tot een geweer, is het extra belangrijk om altijd alert te zijn op de veiligheid. Zo moet de loop bijvoorbeeld altijd in een veilige richting worden gericht.

!!! Danger "Let op: De volgende handelingen vormen een AANVULLING op de [algemene veiligheidsregels](../veiligheid/veiligheid-op-de-baan.md), die hier verder niet besproken worden maar altijd gevolgd moeten worden."

## Voorbereiding

- Kies een schietpunt tussen de schotten. Pistolen werpen gloeiend hete hulzen aan de rechterkant uit, en de schotten voorkomen dat een buurman of buurvrouw een huls in de nek krijgt.
- Zorg dat er een kaart in de houder zit en dat deze naar achteren is getransporteerd.
- [Ga in de juiste schietstand staan en gebruik de juiste schiettechniek](schiettechniek-en-houding.md).

## Gereedmaken van het pistool

Het pistool is standaard voorzien van een oranje veiligheidskoord dat door de loop en kamer loopt, zodat zichtbaar is dat het wapen ongeladen is. Wanneer er niet geschoten wordt, moet de slede van het pistool altijd open staan.

Pak het pistool met je rechterhand en trek de slede met je linkerhand volledig naar achteren. Druk vervolgens met je rechterduim de sledevangpal omhoog, en laat de slede met je linkerhand rustig naar voren gaan totdat deze vast blijft staan. Verwijder daarna het oranje veiligheidskoord en leg het wapen neer met de loop richting de kogelvanger.

## Vullen van de patroonhouder

1. Neem vijf kogels uit de verpakking en leg deze voor je neer.
2. Pak de patroonhouder met je rechterhand en druk met je duim de veergeleider naar beneden.
3. Plaats met je linkerhand de vijf patronen in de houder.

## Laden van het vuurwapen

1. Neem het pistool in je rechterhand en zorg dat je vinger langs de trekkerbeugel ligt.
2. Duw met je linkerhand het magazijn in het pistool totdat het vastklikt.
3. Druk met je rechterduim op de sledevangpal, zodat de slede naar voren beweegt.
4. Het pistool is nu geladen en klaar om te schieten.

## Schieten

1. Breng je arm omhoog zodat het wapen op gelijke hoogte is met het doel.
2. Haal langzaam de trekker over.

Bij het vuren:

- De slagpin slaat op het patroon, dat daardoor ontbrandt.
- De gasdruk drijft de kogel door de loop. Door de trekken en velden krijgt de kogel een draaiende beweging, wat zorgt voor stabiliteit.
- De slede beweegt naar achteren, werpt de huls uit en komt weer naar voren met een nieuwe patroon.

Het pistool is direct weer klaar om te vuren.

## Herladen

Na het vijfde schot blijft de slede automatisch in de achterste stand staan. 

1. Druk met je duim op de patroonhouderontgrendeling (meestal in handgreep van het pistool).
2. Verwijder de patroonhouder met je linkerhand.
3. Leg het wapen neer op een schone ondergrond — zorg dat er geen (lege) hulzen onder liggen.
4. Herhaal de laadprocedure indien gewenst.

## Ontladen tijdens het schieten

1. Verwijder de patroonhouder terwijl je het pistool op het doel gericht houdt.
> GEVAAR: Er bevindt zich nog een patroon in de kamer en het wapen is nog steeds vuurklaar!

2. Trek met je linkerhand de slede volledig naar achteren zodat het patroon uitgeworpen wordt.
3. Leg het pistool met open slede neer.

## Handelen bij weigeraar of andere storing

Een weigeraar is een situatie waarin het pistool niet afgaat nadat de trekker is overgehaald.

1. Houd het wapen op het doel gericht en wacht minimaal 30 seconden.
2. Trek voorzichtig de slede naar achteren om het patroon te verwijderen.
3. Controleer de patroon en vervang indien nodig.
4. Probeer opnieuw te schieten.

**Bij niet op te lossen storing, overleg met VVF’er. Houd je wapen hierbij ALTIJD richting doel en verlaat NOOIT je schietpunt met een geladen wapen.**

## Opruimen

1. Zorg dat het pistool ongeladen is en de kamer leeg.
2. Open de slede van het pistool en plaats het oranje veiligheidskoord zodat deze volledig door het wapen heen loopt (dus door loop en kamer)
3. Toon het open wapen en lege magazijn aan de VVFer 
4. Ruim alle hulzen, wissel het plankje en laat je schietplek netjes achter.
5. Loop met de loop naar beneden naar de wapenuitgifte om het wapen in te leveren.

