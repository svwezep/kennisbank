---
Voordat u zelfstandig met een vuurwapen mag schieten op onze schietbaan, dient u een verplichte introductietraining te doorlopen. Deze training is wettelijk voorgeschreven en zorgt ervoor dat u op een veilige en verantwoorde manier aan de schietsport kunt deelnemen.
Om de training zo efficiënt mogelijk te laten verlopen, raden wij u aan om onderstaande informatie vooraf door te nemen. Zo kunnen we de tijd op de baan optimaal benutten voor de praktijk.
---

https://www.svhedel.nl/wp-content/uploads/2022/12/Handboek-schietsport-V2-Website.pdf

## Kennismaking en introductie
Tijdens de kennismaking leiden wij u rond in ons clubgebouw en geven wij u een eerste introductie tot de schietsport en onze vereniging. Indien er een trainer beschikbaar is, bestaat de mogelijkheid dat u tijdens deze kennismaking al voor het eerst kunt schieten.

* [Over de vereniging](over-de-vereniging.md)
* [Lidmaatschap, contributie en overige kosten](lidmaatschap-en-contributie.md)

---

## Begeleid schieten (met luchtwapens)
Gedurende de eerste weken wordt u begeleid bij het schieten met luchtwapens. U ontvangt instructies over de basisprincipes van de schietsport en leert de regels en technieken.

* [Veiligheid op en rond de schietbaan](../veiligheid/veiligheid-op-de-baan.md)
* Wisselen plankje
* Schiettechniek en houding

---

## Proeve van bekwaamheid
Na minimaal vier schietbeurten beoordeelt een instructeur of u de techniek voldoende beheerst en veilig kunt omgaan met het wapen. Indien dit het geval is, kunt u doorgaan naar de volgende Stap: het oefenen met vuurwapens.

---

## Introductie vuurwapens + begeleid schieten
Afhankelijk van het type vuurwapen waarmee u wilt gaan schieten, ontvangt u een gerichte instructie. Daarna gaat u onder begeleiding van een instructeur de schietbaan op om te oefenen. Elke categorie vereist een specifieke introductie en aangepaste veiligheidsinstructies:

* Instructie pistool
* Instructie revolver
* Instructie geweer
* Instructie karabijn

---

## Zelfstandig schieten
Wanneer uit de begeleide sessies blijkt dat u veilig en verantwoord met een vuurwapen kunt omgaan, ontvangt u een goedkeuring in de vorm van een paraaf in uw schietboekje. Vanaf dat moment bent u bevoegd om zelfstandig te schieten op onze schietbaan.

* Opbouwen schietbaan
 

