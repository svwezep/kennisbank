## Uitgifte van wapens

- **Maximaal twee personen** aan de balie van de wapenkamer; overige schutters wachten in de hal of kantine.
- Vul het **presentieregisterformulier zorgvuldig en volledig** in.
- Controleer bij ontvangst of het wapen **ongeladen** is — dit is te zien aan het **oranje veiligheidskoord** dat door de loop en kamer loopt.
- Pak indien nodig zelf een **gehoorbeschermer** en/of een **schietbril**.

## Inname van wapens

- Controleer vóór het inleveren dat het wapen **ongeladen** is en dat het **oranje veiligheidskoord** door de loop en kamer is aangebracht.
- Leg het wapen op de balie met de **loop zijwaarts gericht** — **NOOIT richting een medeschutter of medewerker!**
- Zorg ervoor dat het geleende wapen wordt **afgetekend bij retour**. Tot dat moment blijf je **zelf verantwoordelijk** voor het wapen.

## Inleveren van schietkaarten

- **Tellen van punten is niet toegestaan in de wapenkamer.** Gebruik hiervoor de de kantine — daar zijn pennen aanwezig (of op krukje schietbaan). 
- De **schietbeurtstempel** wordt gegeven bij het inleveren van de schietkaarten.


!!! info "" 
    ***Het verblijf in de wapenkamer*** is alleen toegestaan voor functionarissen (uitgifte/inname) en een zeer korte tijd voor leden uitsluitend i.v.m. bovenstaande handelingen. Onnodige aanwezigheid is onnodig risico en derhalve NIET toegestaan.
