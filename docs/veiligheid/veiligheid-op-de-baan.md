!!! danger "BELANGRIJK"

    - Behandel elk vuurwapen alsof het geladen is. De meeste ongevallen vinden plaats met “ongeladen” wapens! 
    
    - Richt nooit een vuurwapen op iets dat je niet mag / wilt raken
    
    - De wijsvinger naast de trekkerbeugel houden, tenzij het wapen op het doel gericht is
    
    - Wees je bewust van je doel en omgeving

## Wapenhandelingen

- Verplaatsingen enkel met ongeladen  wapen met loop naar de grond gericht, magazijn uit het wapen en koord zichtbaar door de loop en kamer.

- Het wapen en/of magazijnen mogen pas op het schietpunt gevuld/geladen worden. Het is niet toegestaan om meer dan 5 patronen in het wapen/magazijn te laden.

- Alle wapenhandelingen (laden, oplossen storing, opbergen, etc.) moeten met de loop in richting van het doel worden uitgevoerd.

- Wanneer het wapen niet gebruikt wordt (zoals bij wisselen kaart), dan dient de slede altijd open te staan en eventueel magazijn verwijderd te worden, zodat zichtbaar is dat wapen ongeladen is.

- Wacht 30 seconden bij weigeraar, want patroon kan vertraagd ontsteken. Houd hierbij het wapen richting het doel gericht.

- Bij niet op te lossen storing, overleg met VVF’er. Houd je wapen hierbij ALTIJD richting doel en verlaat NOOIT je schietpunt met een geladen wapen.

- Beginnende schutters schieten onder toezicht totdat 2 ervaren schutters beoordeeld hebben dat het wapen op een veilige manier kan worden gehanteerd.

- Iedereen is verantwoordelijk voor een veilige situatie. Zie je een onveilige situatie, dan ben je verplicht de schutter (met wederzijdsrespect) hier op op aan te spreken. 

- Hanteer de specifieke veiligheidsregels geldend voor het betreffende wapentype: [pistool](../techniek/instructie-pistool.md), [revolver](../techniek/instructie-revolver.md),  [geweer](../techniek/instructie-geweer.md) of [karabijn](../techniek/instructie-karabijn.md)

- Het ter hand nemen van een vuurwapen zonder de expliciete toestemming van de eigenaar of schutter is niet toegestaan. U bent zelf verantwoordelijk voor uw (geleende) wapen, dus laat uw wapen ook NOOIT onbeheerd achter op de baan.

!!! info "TIP"
    Zorg dat alles klaar staat voordat je, je wapen laad. Dus plankje gewisseld, kaart geplaatst en naar achter getransporteerd. Zo hoeven er geen handelingen meer uitgevoerd te worden terwijl het wapen geladen is en kan er direct gestart worden met schieten.

---

## Betreden en verlaten schietbaan

- Het gebruik van alcohol/drugs door een schutter en toezichthouders, vóór en tijdens het schieten, is verboden. Gebruikers van medicijnen en stoffen die de schietveiligheid kunnen beïnvloeden, mogen niet aan schietoefeningen deelnemen.

- Het is verboden om de schietpunten te betreden indien er geen VVF’er aanwezig is.

- Bij eigen wapen: Haal deze vlak bij het schietpunt uit de koffer/foudraal en leg daarna de koffer/foudraal op de krukjes achter je. Het oranje koord pas op de schietbaan uit het wapen verwijderen.

- Het is enkel toegestaan na toestemming van VVFer de baan voor de schietpunten te betreden. In iedergeval NOOIT wanneer er nog geschoten wordt.

- Denk aan gehoorbescherming en schietbril **voor** het betreden van de schietbaan. Het is verplicht beiden te dragen op de schietbaan.

- Sluit de deur bij binnenkomst en verlaten van de baan.

- Plaats houten kaarthouder indien van toepassing

- Voor het verlaten van de baan, ontladen wapen (met oranje koord) en lege patroonhouder laten zien aan de VVF’er

- Wanneer je geen verlof voor het voorhanden hebben van munitie hebt, dient niet afgeschoten munitie in bewaring gesteld te worden bij het wapenuitgifte loket. Het is ten strengste verboden om in dit geval munitie mee naar huis te nemen.

- Eigen schietplek opruimen van hulzen en rommel.

- Toegang van introducés mag enkel na toestemming van een aanwezig bestuurslid. Het is ten strengste verboden om een wapen uit handen te geven aan een bezoeker of lid dat nog niet zelfstandig mag schieten.

- Buiten schietbaan en wapenkamer dient het wapen ALTIJD opgeborgen te zijn in een afgesloten koffer of foudraal. Demonstratie, bezichtiging, onderhoud en de- montage enkel in een door het bestuur aangewezen ruimte, maar **NOOIT IN DE KANTINE**

---

## Stop-stop-stop

Het ‘stop-stop-stop’ signaal wordt gegeven wanneer er een onveilige situatie voor doet of als er een andere calamiteit voordoet. Er dient direct als volgt gehandeld te worden:

- Vinger van de trekker

- Wapen in veilige richting leggen (wacht met ontladen tot instructie VVF’er)

- 2 stappen naar achter

- Stop-stop-stop doorboeren

- Volg instructies op van VVF’er

---

## Calamiteiten op de baan

- Er hangt een EHBO doos in de gang in de kelder. In de kantine hang een AED achter de bar.

- [De BHV’ers binnen de vereniging zijn Jeroen Veldhuis en Hennie van Milgen](bedrijfshulpverlinging.md)

- Aansturing d.m.v de VVF’er (taak verdeling)

- Baan verlaten m.u.v. helpende leden die zijn aangewezen door de VVF’er.

!!! danger "BELANGRIJK"
    Veiligheid heeft bij onze vereniging de hoogste prioriteit. Overtreding van bovenstaande regels kan leiden tot
    verwijdering van de schietbaan en mogelijk zelfs tot royement.